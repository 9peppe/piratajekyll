---
title: Home
layout: index
---

# Il Partito Pirata 

Il Partito Pirata fondamentalmente vuole riformare la legge sul 
copyright, eliminare il sistema dei brevetti ed assicurare che il 
diritto alla privacy dei cittadini sia rispettato. Con questa agenda e 
soltanto questa, ci presenteremo alle prossime elezioni nazionali di 
settembre 2006, per essere eletti rappresentanti nel Parlamento 
svedese. Non solo pensiamo che questi siano obiettivi utili, crediamo 
altresì che siano realisticamente realizzabili su una base europea. I 
sentimenti che hanno portato alla formazione del Partito Pirata in 
Svezia, sono presenti in tutta Europa e ci sono già  iniziative 
politiche simili in corso in parecchi altri Stati membri. Insieme, 
potremo dar vita ad un nuovo corso per un'Europa che attualmente si 
sta dirigendo in una direzione molto pericolosa.

Il Partito Pirata ha soltanto tre argomenti nella sua agenda politica: 

## La riforma della legge sul copyright 

Lo scopo ufficiale del sistema del copyright è stato sempre di trovare 
un equilibrio fra gli interessi degli editori e quelli dei 
consumatori, per promuovere la creazione e la diffusione di cultura. 
Oggi questo equilibrio si è completamente perso, siamo arrivati al 
punto che le leggi sul copyright limitano severamente la cosa stessa 
che sono supposte promuovere. Il Partito Pirata desidera ristabilire 
l'equilibrio nella legislazione sul copyright. L'uso e la copia 
non-commerciale di opere devono essere completamente libere. Il file 
sharing e i networks p2p devono essere incoraggiati anzichè 
criminalizzati. La cultura e la conoscenza sono buone cose, che 
incrementano di valore all'aumentare della condivisione. Internet 
potrebbe diventare la pià¹ grande biblioteca pubblica mai creata. Il 
monopolio del possessore del copyright nello sfruttare commercialmente 
il lavoro creativo, deve essere limitato a cinque anni dalla 
pubblicazione. Gli odierni termini del copyright sono semplicemente 
irragionevoli. Nessuno deve continuare a fare soldi settanta anni dopo 
la morte dell'autore. Nessun'azienda di produzione video o audio basa 
le proprie decisioni di investimento sulla imprevedibile probabilità  
che il prodotto sarà  di interesse per qualcuno nei prossimi cento 
anni. La durata commerciale dei lavori culturali è bruscamente corta 
nel mondo odierno. Se non si guadagna nei primi due anni, non si 
guadagna pià¹. Un termine del copyright di cinque anni per uso 
commerciale è pià¹ che abbastanza, mentre l'uso non commerciale 
dovrebbe essere libero dal primo giorno. Inoltre vogliamo un completo 
bando alle tecnologie DRM ed alle clausole di contratto che mirano a 
limitare i diritti legali dei consumatori in questa area. Non si 
riuscirà  a ristabilire l'equilibrio e la ragionevolezza nella 
legislazione, se allo stesso tempo continuiamo a concedere alle grandi 
aziende dei media sia la possibilità  di scrivere che di far rispettare 
leggi arbitrarie. 

## L'abolizione del sistema dei brevetti 

I brevetti farmaceutici ogni giorno uccidono la gente nei paesi del 
terzo mondo. Impediscono di fare ricerca su farmaci che possono 
salvare vite, forzando gli scienziati a bloccare la pubblicazione 
delle loro scoperte in attesa del riconoscimento del brevetto su di 
esse, invece di poterle condividere immediatamente con il resto della 
comunità scientifica. L'ultimo esempio di quanto affermiamo, è stato 
il caso del virus dell'infuenza aviaria, in cui neppure la minaccia di 
una pandemia globale ha fatto recedere le istituzioni di ricerca dall' 
applicare una moratoria ai brevetti. Il Partito Pirata ha una proposta 
costruttiva e ragionata per un'alternativa ai brevetti farmaceutici 
(1). Non solo risolverebbe questi problemi, ma inoltre indirizzerebbe 
maggiori flussi di denaro sulla ricerca farmaceutica, riducendo al 
contempo della metà  la spesa pubblica in medicinali. Ciò è qualcosa 
che vorremmo discutere ad un livello europeo. I brevetti in altre 
zone, variano da quelli moralmente repulsivi (come i brevetti sugli 
organismi viventi) a quelli seriamente dannosi (come i brevetti su 
software e su processi di produzione) fino a quelli meramente 
superflui (come i brevetti nelle industrie manufatturiere mature). 
Pensiamo che l'Europa ha tutto da guadagnare e niente da perdere 
abolendo completamente i brevetti. Se cominciamo noi, il resto del 
mondo ci seguirà. 

##Il rispetto per il diritto alla privacy 

A seguito dell'evento dell'11 Settembre in Usa, in Europa si è 
permesso, sulla scorta di una reazione di panico generalizzata, un 
aumento del livello di sorveglianza e di controllo sull'intera 
popolazione. Noi Europei dovremmo sapere qualcosa di pià¹ a cosa questo 
puà² portare. Non sono ancora passati venti anni dalla caduta del muro 
di Berlino e già  c'è un'abbondanza, nella storia dell'Europa 
contemporanea, di esempi orrorifici su cosa significhi la 
sorveglianza. Le argomentazioni a favore di ogni passo che porta verso 
uno "Stato di Polizia" possono anche suonare convincenti. Ma noi 
Europei sappiamo per esperienza dove quella strada conduce e non è un 
luogo dove vogliamo andare. Dobbiamo tirare il freno di emergenza sul 
treno che sta andando verso una società  che non desideriamo. I 
terroristi possono attaccare la società  aperta, ma soltanto i governi 
possono abolirla. Il Partito Pirata desidera impedire che questo 
accada. 

([Traduzione di magius](http://pp-international.net/phpBB3/viewtopic.php?t=208#p1912))
